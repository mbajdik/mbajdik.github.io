<h3><b>Kiemelés</b>: Adott egy többtagú algebrai kifejezés, melyben minden tag osztható egy adott kifejezéssel. Ezzel a kifejezéssel elosztjuk a tagokat, majd az így kapott hányadosokat zárójelbe téve megszorozzuk vele. (A szorzattá alakítás a zárójelfelbontás ellentétes művelete.)</h3>
<ul>
    <li>12x<sup>3</sup> – 8x<sup>2</sup> + 4x = 4x(3x<sup>2</sup> – 2x + 1)</li>
</ul>
<h3><b>Megfelelő csoportosítás és kiemelés</b>: Létezik olyan algebrai kifejezés, amelyeknél nem tudunk semmit kiemelni az összes tagból. Azonban észrevehetjük, hogy megfelelően csoportosítva bizonyos számú tagnál elvégezhető a kiemelés. Így kapunk egy olyan többtagú kifejezést, amelynél egy ismételt kiemeléssel már szorzatot kapunk.</h3>
<ul>
    <li>ax – bx – ay + by = ax – ay – bx + by = a(x – y) – b(x – y) = (x – y)(a – b)</li>
    <li>6ax + 12x + 2ay + 4y = 6x(a + 2) + 2y(a + 2) = (a + 2)(6x + 2y)</li>
</ul>
<h3><b>Azonosság alkalmazásával</b>: Az azonosságok ellentétes irányú alkalmazásával az összeg szorzattá alakítható</h3>
<ul>
    <li>a<sup>2</sup> – 4a + 4 = (a – 2)<sup>2</sup></li>
    <li>25x<sup>2</sup> + 60xy + 36y<sup>2</sup> = (5x)<sup>2</sup> + 2⋅5x⋅6y + (6y)<sup>2</sup> = (5x + 6y)<sup>2</sup></li>
</ul>
<h3><b>Teljes négyzetté alakítás</b>: A teljes négyzetté alakítást akkor szokás alkalmazni, mikor egy másodfokú és egy elsőfokú tag van a kifejezésben</h3>
<ul>
    <li>x<sup>2</sup> – 8x + 15 = (x – 4)<sup>2</sup> – 1 = (x – 4 + 1)(x – 4 – 1) = (x – 3)(x – 5)</li>
</ul>